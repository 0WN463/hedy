title: Οδηγίες level: 2

---

# Πέτρα, ψαλίδι, χαρτί

Στο Επίπεδο 2 έμαθες να κάνεις κάτι καινούριο. Μπορείς να κάνεις λίστες και να επιλέξεις αντικείμενα από αυτές. Κατ'αυτόν τον τρόπο μπορείς να δημιουργήσεις ένα παιχνίδι όπως το πέτρα, ψαλίδι, χαρτί! Αυτό δουλεύει κάπως έτσι:

- `choices is πέτρα, ψαλίδι, χαρτί`
- `print choices at random`

# Δημιούργησε τα δικά σου ζάρια

Θα μπορούσες επίσης να δημιουργήσεις τα δικά σου ζάρια. Ρίξε μια ματιά στα (επιτραπέζια) παιχνίδια στο σπίτι σου. Βρίσκεις κάποια (ιδιαίτερα) ζάρια παιχνιδιών; Μπορείς να τα αναδημιουργήσεις εύκολα με κώδικα Hedy. Για παράδειγμα τα ζάρια στο παιχνίδι Pickomino έχουν τους αριθμούς 1 έως 5 και ένα σκουληκάκι.

![Ζάρια με αριθμούς 1 έως 5 και ένα σκουληκάκι](https://cdn.jsdelivr.net/gh/felienne/hedy@24f19e9ac16c981517e7243120bc714912407eb5/coursedata/img/dobbelsteen.jpeg)

Θα φτιάξεις τα ζάρια κάπως έτσι:

- `choices is 1, 2, 3, 4, 5, σκουληκάκι`
- `print choices at random`

Μπορείς και εσύ να φτιάξεις τα ζάρια;

# Ποιός πρέπει να πλύνει τα πιάτα;

Η επιλογή ενός αντικειμένου απο μια λίστα δε συμβαίνει μόνο στα παιχνίδια. Μπορεί να φανεί χρήσιμη αν θέλεις να αφήσεις τον υπολογιστή να αποφασίσει δίκαια ποιός πρέπει να κάνει τα πιάτα ή να αλλάξει την άμμο της γάτας. Τώρα μπορείς να το προγραμματίσεις και εσύ!

Μπορείς να γράψεις αυτόν τον κώδικα:

- `people is μαμά, μπαμπάς, Μαρία, Σοφία`
- `print people at random`

# Μια καλύτερη ιστορία

Στο Επίπεδο 2 θα μπορούσες επίσης να αναβαθμίσεις την ιστορία σου, επειδή το όνομα του βασικού χαρακτήρα μπορεί πλέον να βρίσκεται οπουδήποτε στη γραμμή! Απλά χρειάζεται λιγάκι παραπάνω προγραμματισμός.

## Παράδειγμα

Αυτή είναι η ιστορία μου. Το όνομα του βασικού χαρακτήρα που θα επιλέξεις θα εμφανίζεται στο σημείο όπου πλέον λέει name.

- Ο βασικός χαρακτήρας αυτής της ιστορίας είναι name
- Ο name περπατάει στο δάσος
- Ο name φοβάται λίγο
- Ακούει περίεργους ήχους παντού
- Ο name φοβάται πως αυτό είναι ένα δάσος φάντασμα

## Άσκηση

Σειρά σου!

1. Γράψε μια σύντομη ιστορία σχετικά με το βασικό σου χαρακτήρα.
2. Όπου θα έβαζες το όνομα του βασικού σου χαρακτήρα, απλά γράψε τη λέξη `name` ...(δες το παράδειγμα)
3. Μπορεί επίσης να υπάρχουν προτάσεις στην ιστορία που δε θα περιέχουν τη λέξη `name`
4. Τώρα μετάφρασε την ιστορία σου σε κώδικα Hedy, όπως εδώ:

- Γραμμή 1: Πληκτρολόγησε: `name is` και έπειτα το όνομα του βασικού σου χαρακτήρα.
- Για τις επόμενες γραμμές: Πληκτρολόγησε `print` και στη συνέχεια τις προτάσεις που έχεις σκεφτεί.

## Παράδειγμα κώδικα Hedy

- `name is Γιάννης`
- `print Ο name περπατάει στο δάσος`
- `print Ο name φοβάται λίγο`
- `print Ακούει περίεργους ήχους παντού`
- `print Ο name φοβάται πως αυτό είναι ένα δάσος φάντασμα`

## Μια διαδραστική ιστορία

Μπορείς να προγραμματίσεις έτσι ώστε το όνομα να μπορεί να επιλεχθεί αλλάζοντας την πρώτη γραμμή. Άλλαξε το `name is Γιάννης` σε `name is Ποιός είναι ο βασικός χαρακτήρας;` Έτσι μπορείς να επιλέγεις ένα διαφορετικό όνομα κάθε φορά χωρίς να χρειάζεται να αλλάζεις τον κώδικά σου!

## Θα έχουμε ένα μικρό πρόβλημα…!

Δοκίμασες να κάνεις μια πρόταση χρησιμοποιώντας τη λέξη name; Δηλαδη, `print το name μου είναι name`. Αν δεν το έχεις κάνει ήδη, πήγαινε να το δοκιμάσεις! Θα δεις ότι δε δουλεύει σωστά. H Hedy θα πει: To Γιάννης μου είναι Γιάννης. To Επίπεδο 3 έχει μια λύση για αυτό, οπότε αν έχεις τελειώσει με αυτές τις ασκήσεις πήγαινε να δεις το επίπεδο 3!
